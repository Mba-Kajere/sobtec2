# Technologische soevereiniteit om de machines weer lief te hebben

***Alex Haché***

![](../../contrib/gfx/illustrations/intro-halfsize.png)

> De grote fluwelen bal beantwoordt aan de behoeften van een buurt of
> een gemeenschap: ze is roze en komt zeer aardig over, maar ze is genadeloos. 
> De mensen denken dat de bal de slechten niet zal herkennen en dat ze gered 
> zullen worden, maar ze weten zelf heel goed dat het een verzinsel is.
> De bal rolt voort met donderend geraas. Ze hebben haar zelf uitgevonden. [^1]

*Science fiction*-verhalen spelen met dat wat zou kunnen zijn in de toekomst, 
ze vullen verschillende *multiversa* en het gaat meestal over dat wat (nog) niet is.
Telkens wanneer een "activist zich de wereld verbeeldt waarvoor hij strijdt: 
een wereld zonder geweld, kapitalisme, racisme, seksisme, gevangenissen, enz. 
ontstaat er speculatieve vorm van fictie"[^2].
Verhalen die ons in ons eigen leven sterken in kringen van gelijkgestemden en verzet.
Die ons in staat stellen om "de machine" [^3] aan te pakken en manieren te 
zoeken om zich een weg naar buiten te banen. Die horizonten bieden die het 
mogelijk maken om ons nieuwe, utopische werelden te leren voorstellen 
en om alternatieven te vinden voor *evil_electronica*, *evil_internet*, 
*evil_smartphones*, *evil_satellieten*.

Dat soort grote roze fluwelen ballen kan je niet langer negeren.
Nieuwe vormen zoeken, dingen opnieuw leren benoemen, het dromen van 
andere mogelijke vormen van technologie.  Technologische Soevereiniteit komt hier te 
hulp vermits het invulling biedt aan verlangen, speculatieve fictie in zich draagt 
en alternatieve werkelijkheid ademt. Alles in één.

Een vader van 45 met een zoon van 20.  Ze lijken goed overeen te komen. De
zoon vraagt zijn vader om hem te filmen met zijn mobiele telefoon terwijl hij in 
de zee wat poseert.  Een, twee, drie, vier keer. Zijn vader krijgt het niet voor elkaar,
zijn zoon is geduldig en verrast door zijn gestuntel. Plotseling, schiet de vader 
in een colère. Het strand verstild, buiten de branding.

Het gesprek gaat voort over de afbraak van de relaties van
wederzijds vertrouwen, afschuw en walging voor smartphones en Facebook.
De zoon belooft zijn vader beter te begeleiden zodat hij zich niet langer zo 
onbeholpen hoeft te voelen, maar hij zal tegelijkertijd moeten accepteren 
dat deze vader de vreemdeling is die tienvingerig blind kan typen. Die analoge 
generatie met in onbruik geraakte cerebrale hersendelen, die zich in op goed geluk 
en met zelf vergaarde kennis de weg wisten in de drie dimensies.
Als omstaander op dat strand voelde ik me plots zo eenzaam. 
Ik had me in het gesprek willen mengen. 
Vanuit het diepste van mijn hart zou ik vaker zulke uitbarstingen willen meemaken 
zoals op die dag. Zoals die mens die gewapend met een jeu-de-boule-bal, 
een *apple store* binnenging om daar iphones te vernietigen [^4].

Er is echt nood om over andere technologieën te kunnen beschikken, nood aan iets 
beters dan wat we nu hebben, iets dat we vandaag de dag "informatie- en 
communicatietechnologieën" (ICT) noemen. Desktop PC's en laptops, zijn functioneel 
achterhaald tegenover de smartphone/GSM, tablets die altijd aan staan, ook in 
standby modus, continu met internet verbonden smartwatches die melden of 
je wel genoeg wandelt, menstrueert en neukt. Die apparaten worden ingezet via 
apps en "diensten" om ons te onderwerpen. Zeker gaan zien: "Lang leve het 
kwaad, lang leve de kapitaal". - *La bruja Avería* [^5] 
(nvdv: De dolgedraaide Heks) als de recentere incarnatie van Cassandra. [^6]

We moeten de confrontatie durven aangaan tijdens gesprekken waar blijk 
wordt gegeven van een minimaal besef over het toekomstbeeld waar de machine 
het van de mens heeft overgenomen en de *singulariteit* heeft bereikt. [^7] 
We moeten strijden tegen de drogredenen die de ronde doen in onze gemeenschappen 
en collectieven; met vrienden; in vertrouwde kringen, in parken, kantines en scholen, 
in buurt- en ziekenhuizen: "Het is allemaal zo praktisch en comfortabel". "Er is 
geen alternatief". "Ik heb niets te verbergen" en "Wat maakt het uit als 
ze ons controleren/in de gaten houden, ze weten toch alles al over ons".

Onze gemeenschappelijke ruimtes worden voortdurend met ideeën met een 
grenzeloos gebrek aan originaliteit volgestort en haar oorsprong vindt 
in neoliberale narratieven die de nieuwe commerciële technologie vergezelen 
met als doel onze gedachten en verlangens te koloniseren.

We moeten het veel meer hebben over de psychologische,
sociale, politieke, ecologische en economische gevolgen van deze technologieën.
Nee, het gaat hier niet over de vrijheid om *selfies* te posten op de datasilos 
van Google, Amazon [^8], Facebook, Microsoft en Apple en vergeet niet er ook 
nog even eentje naar je *instashit* account te uploaden. We moeten het hebben over 
repressie, controle, surveillance, quantificatie en discreditering van ons 
leven en onze middelen.
Om dit gesprek verder te voeren doen we een beroep op iedereen die wordt 
uitgebuit, tot waanzin wordt gedreven, zelfmoord overweegt [^9], stierf als gevolg 
van femicide in industriële grenslanden, of in speciale economische 
zones [^10] die een wereldwijd dystopisch technologisch ecosysteem voeden.

* * *

De wenselijke vorm van Technologische Soevereiniteit (TS) is er een die
technologieën ontwerpt, ontwikkelt, distribueert en helpt 
welzijn en een goed leven te verbeelden. Niet technologieën die onrecht 
in stand houden of de creatie ervan bevorderen. 
TS bouwt zijn eigen ethische en politieke versie van voedselsoevereiniteit, 
waar het produceren en consumeren van eerlijke, duurzame en lokaal geteelde 
producten voorop staat.
We kunnen lering trekken uit deze analogie: voedselsoevereiniteit versus 
technologische soevereiniteit, dat in het eerste volume al ter sprake kwam.

In dit dossier blijven we voorbeelden geven van de TS, die begrepen 
moet worden als speculatieve fictie om sociale en politieke
verandering teweeg te brengen.
De verschillende bijdragen leggen spanningen bloot tussen autonomie 
en soevereiniteit, tussen actieve bijdrage en duurzaamheid, toe-eigening 
door kapitalisme vs. langzaam veranderende, toeggeëigende en 
feministisch technologieën.

Twee belangrijke bijdragen hebben het niet gehaald in deze publicatie.

Een artikel handelde over een excentrieke vorm van zelfbeschikking
rond gezondheidszorg, waar de dekolonisatie van ons lichaam en het gebied
waar het experiment rond gezondheid, sexualiteit en zorg wordt aangegaan:
TS mag niet alleen maar over software en hardware gaan, ook de *wetware* 
moet in deze ruimte betrokken worden om het verzet [^11] tegen de 
farma-industrie aan te vatten.

We wilden ook nog de minder bekende geschiedenis van een aantal visionairen
van TS verder uitdiepen, die door hun nieuwsgierigheid en tegendraadsheid
het Internet op onverwachte plaatsen hebben laten opduiken, de apartheidsstaat
hebben geholpen af te breken, versterking boden aan clandestiene gemeenschappen,
en die hebben aangetoond dat het mogelijk is mooie technologieën te introduceren,
aangepast aan hun omgeving.
Voja Antonic [^12] (Joegoslavië), Roberto Verzola [^13] (Fillipijnen), Onno
Purb [^14] (Indonesië) en Tim Jenkin [^15] (Zuid-Afrika) zijn erg gul
geweest door hun kennis uit hun context, motivaties en inspiratie met ons te delen.
Zij hebben ons getoond dat TS uit zeer veel lagen, persoonlijke verbindingen 
en vormen van verbeelding bestaat.

Sinds de publicatie van het vorige boek is er in het veld vanalles bijgekomen,
hetgeen we hieronder kort de revue laten passeren:

Tegenwoordig maakt iedereen gebruik van open source software, waaronder 
ook gekende bedrijven die in de *Fortune 500*-lijst staan, maar ook overheden, 
grote software bedrijven en startups. 
Code delen in plaats van het bouwen van proprietaire software, blijkt goedkoper,
gemakkelijker en efficiënter.
De meeste mensen nemen het opstarten van software net zo voor lief,
zoals we 's-avonds het licht aansteken, maar staan doorgaans veel minder 
stil bij wat er allemaal voor menselijk kapitaal bij komt kijken om 
zoiets mogelijk te maken.

Het onderzoek, getiteld *Roads and Bridges*[^16], belicht hoe
grote bedrijven profiteren van de digitale commons zonder
daar iets of zeer weinig voor terug te geven.

In het vorige deel hadden we al aangegeven dat om deel uit te maken van 
de wereld van de vrije/open-sourcesoftware het ontoereikend is om 
TS te maken.
Het betekent ook dat deel uitmaken van de TS niet noodzakelijk betekent dat 
alle betrokkenen ook *samenwerken* aan de ontwikkeling van bevrijdende technologieën.
Initiatieven rond TS moeten voortwerken aan meer rechtvaardige en duurzaam vormgegeven
gemeenschappen, waar iedereen om kan gaan met diversiteit en inclusie, en zich bewust 
is van haar privileges en machtspositie.

De film De Kokosrevolutie[^17] en het boek "De ecologie van de vrijheid", van *Murray
Bookchin* herinneren ons er beide aan dat het zeer goed mogelijk is de keuze voor 
geschikte technologieën door de gemeenschap zelf worden ontwikkeld en die daardoor 
ook zelf het niveau of de kwaliteit kunnen bepalen die zij nodig acht en rekening 
kan houden met de manier van aanpak, om naar deze bevrijdende technologieën toe te werken.

Met deze ambities in het achterhoofd, belichten we nieuwe contexten waarin het 
TS-concept populair is geworden. In Frankrijk bijvoorbeeld, de vereniging
Framasoft werkt daar een ambitieus plan uit om je op het internet te
*Ontgooglen* [^18] (nvdv: De-Googlize) en het boek 
*Numérique : reprendre le contrôl* [^19] dat de organisatie uitbracht
richt zich op verzetspraktijken die soevereiniteit 
en autonomie combineren om nieuwe vormen van samenwerking belichten.
In Catalonië zijn er al enkele congressen gehouden rond
Technologische Soevereiniteit [^20], het *Anti Mobiel Congres*[^21] 
en het *Sociaal Mobiel Congres*[^22].
Allemaal initiatieven die zich richten op bewustwording en het opzetten van 
actieve netwerken om de ontwikkeling van technologiën die zich baseren
op andere paradigma's vooruit te helpen.

Ook is het concept van TS inmiddels door sommige publieke instellingen overgenomen,
zoals bijvoorbeeld in relatie met "opstandige steden" [^23]. 
Het stimuleren van een hybride van publiek-burgelijke initiatieven die meer draagvlak 
biedt voor de TS-initiatieven zouden een alarmbel kunnen doen rinkelen bij de 
zittende macht, maar ook aanleiding kunnen geven tot positieve geluiden.

Stelt u zich eens voor dat overheidsgeld wordt vrijgemaakt om onze
digitale infrastructuur te onderhouden en dat diensten zouden worden 
aangeboden als alternatief voor de diensten van Google met een 
niet-commercieel oogmerk, dat data wordt gehost op gedecentraliseerde basis
en wordt onder gebracht binnen architecturen die het recht op privacy 
en encryptie centraal stellen.
Dit zou een piste kunnen zijn waar de openbare overheid en de burger de handen 
ineen zouden kunnen slaan en elkaar ondersteuning zouden kunnen bieden.

Op zoiets te bereiken is meer steun nodig voor kleine en middelgrote 
ondernemingen om gemeenschappen geschikte technologieën en TS te helpen 
ontwikkelen, en die ze vervolgens ter beschikking willen stellen aan 
de gemeenschappen die daar nood aan hebben.
Prachtige en unieke technologieën als kleurijk geschakeerd tapijt.
Een krachtig voorbeeld stelt het werk ontwikkeld door Atelier Paysan[^24] 
('de boerenwerkplaats') een netwerk van landbouwers dat al vele jaren machines 
ontwerpt om het land te bewerken, en dat de ontwerpen en opgedane kennis uitwisselt.

Om tot een goede werking van deze partnerschappen te komen zouden de instellingen 
er goed aan doen hun laatdunkendheid voor dit soort grassroots initiatieven 
die TS ontwikkelen best eens mogen laten varen.
Om TS te bereiken zullen we alle niveaus mee in bad moeten proberen te krijgen:
het kleine, het middelgrote en het grote.

De toekomst ziet er niet zo rooskleuring uit en daarom geloven we dat 
de TS ons kan helpen om een antwoord te bieden aan het individualisme 
dat wordt veroorzaakt door het mondiaal kapitalisme.

Niemand zou zich nog eenzaam moeten hoeven voelen.
Laat niemand het gevoel hebben dat hij of zij er alleen voorstaat.
Vrienden komen terughoudend over en angsten worden verder 
aangewakkerd, vrije ruimtes worden verder ingeperkt.
Tegelijkertijd komen mensen die elkaar nauwelijks kennen op een 
grauwe en koude plek samen, ter ondersteuning van een initiatief waar 
we het hebben over meer nabije vormen van infomatietechnologie.
Ze willen samen beter begrijpen wat er aan de hand is, de koppen bijeensteken en 
praten over manier van werken, elkaar bijstaan om concrete vragen te 
formuleren, en angsten te leren opgeven. Dit soort initiatieven vinden plaats 
op meer dan één plek op deze wereld.

Meer berichten doen de ronde over de zoektocht naar wegen uit de hiermee 
verbonden geweldsspiraal;
Mijn website is ge-DDOSt en onbereikbaar, de inhoud werd gecensureerd, 
ik werd lastig gevallen, beledigd, gechanteerd ....
Dit soort aanvallen zijn alomtegenwoordig, laaghartig, gevaarlijk, uitgekookt.
Op het internet bestaat er geen vrijheid van meningsuiting meer, er resten slechts 
enkele gelaagde vormen van privilege die met elkaar wedijveren over wie er het 
hardst van leer mag trekken.

Over dit alles hebben we met enkele vrienden een paar maanden geleden 
samengezeten om te zien hoe geschikte technologieën gezamenlijk kunnen 
worden aangepakt, om te komen een sterk signaal te geven op de utopische 
horizon, dat duidelijk maakt waar we naartoe willen. We willen samen op 
weg naar daar waar onbekende talen worden gesproken, met onbestaand 
vocabulair en verknipte grammatica.

Om in staat te zijn deze onbekende fenomenen te leren benoemen, die ons 
voorvormen en soms ook vervormen.
Onze verhalen verworden tot speculatieve fictie, die een bron
vormt voor nieuwe ideeën en memes die niet aan tijd en ruimte gebonden 
zijn en tot een alternatief technologisch ecosysteem kan uitgroeien. 
Waar we onze fundamentele rechten niet langer hoeven op te offeren:
vrijheid, privacy, veiligheid, communicatie, informatie, expressie, 
samenwerking, solidariteit, liefde.

"Een self-fullfilling prophecy is een voorspelling die van zodra ze 
is uitgesproken, de voorgestelde werkelijk vanzelf helpt uitkomen."

Ze overlaadt ons met dystopische toekomstbeelden: nieuws, series, films, 
boeken van de spektakelmaatschappij. Ze kwetsen en verlammen ons, wat rest 
zijn een paar vervagende beelden van hi-tech gadgets. *The future is now*, 
impliceert dat wij dienen te geloven dat de enige weg die voor ons openligt,
er een is van opoffering van onze vrijheden, die de machine moet voeden. De
machine die ons vanalles wijsmaakt over innovatie, creativiteit en 
participatie, ter versterking van haar vermogen om ons beter te kunnen 
kwantificeren en ons tot atomaire figuurtjes te reduceren, deel van 
ondoorzichtige sociale groepen.
Voor de openbaarheid afgeschermde algoritmen die draaien in propriëtaire 
zwarte dozen en in toenemende mate ons doen-en-laten beïnvloeden.

Dystopia, het is echt niet moeilijk te bereiken. Haar perversiteit schuilt 
in het gebrek aan verbeelding en het potentieel om cultuur en toekomstbeelden 
te construeren op basis van een negatieve *spiraal*: meer discriminatie, meer 
singulariteit voor machines, meer onrechtvaardigheid op basis van 
algoritmen, dit zijn nieuwe *weapons of math destruction* [^25]. 
Dystopia dwingt ons in een gigantisch keurslijf van cynisme, het geloof 
dat technologieën zijn wat ze zijn en dat we machteloos staan 
om alternatieven naar voren te schuiven.
Precies dit zijn de narratieven met de kwaliteit van de self-fullfilling prophecy.
Het is meer dan eens bewezen dat als we Terminator[^26] ter hulp roepen dat 
hij niet zal nalaten langs te komen.

Het internet is stervende, het *world wide web* is verworden tot een smalle
steeg. In mijn self-fullfilling prophecy fictie ontwerp ik werelden die opnieuw 
met elkaar verbonden zijn via het elektromagnetische spectrum, radiogolven 
die om ons heen trillen die deel zijn van de commons. Mensen herdenken 
infrastructuur die ze zelf nodig hebben, en die zij vervolgens autonoom 
ontwikkelen, controleren, testen, onderhouden, transformeren en verbeteren.

Als ik ontwaak ligt er intussen geen smartphone meer naast mijn hoofdkussen.
Geen Wifi-netwerk radioruis meer in mijn huis. Het koffiezetapparaat en de
koelkast zijn vakkundig ontkoppeld van het *Internet of things* en zijn niet 
langer in staat om Starfucks of Monosanto te informeren over mijn 
consumptiegedrag.
Het blad van de tafel (nvdv: een spaans taalgrapje tafelblad/tablet) is hier 
gemaakt om een leven lang mee te gaan.
Al mijn apparaten zijn hier standaard versleuteld en komen uit een fabriek
van een paar kilometer verderop.

Een tijdje geleden hebben enkele *biohackers* het gebruik van bacteriën 
en schimmelsporen gepopulariseerd om digitale informatie in op te slaan. 
De wetmatigheid van Moore werd intussen failliet verklaard. 
Planned obsolescence illegaal.
De cyclus van oorlog, honger en onrecht als gevolg van de winning van minerale 
grondstoffen en van massaproductie van allerlei technologieën is structureel 
op zijn retour geraakt.
Op de lagere school hebben we gisteren zelf nieuwe versleutelingscodes 
gegenereerd met behulp van verouderde technologieën zoals GPG, en 
volgende week gaan we die codes verbeteren behulp van geluidsbewerkingssoftware 
die als input audiofragmenten gebruikt die werden gepuurd uit persoonlijke
orgasmogrammen.

Mijn persoonlijke software agent heb ik zodanig ingesteld dat ik alleen 
nog informatie deel met degene waar ik in geïnteresseerd ben. Ik en mijn 
vrienden en vrienden van mijn vrienden vormen samen een eigen netwerk 
van netwerken gebaseerd op vertrouwen en affiniteit; we wisselen 
regelmatig ongehinderd van gedachten: ideeën, dingen, verlangens.
Ik tap intussen zelf zoveel mogelijk energiebronnen af via wind, zon en water 
als ik nodig heb. Daardoor ben ik natuurlijk ook regelmatig niet achter 
mijn beeldscherm te vinden, permanent online zijn ligt moeilijk. Sorry!
Het verschil tussen technofobe en technofiele mensen is intussen ook danig 
afgenomen, omdat iedereen veel minder waarde hecht aan technologische 
verworvenheden dan voorheen.
Het beest is teruggedrongen naar waar het nooit uit zou hebben mogen
ontsnappen.

Ja, er zijn zo nog wel tientallen zinvolle werelden te bedenken om het 
ons ten gronde richtende kapitalisme van haar macht te ontdoen. 
Zelf denk ik dat het veel zinvoller is, om toekomstbeelden naar voren te 
schuiven die niet dystopisch zijn. Beelden die benadrukken dat het de 
normaalste zaak van de wereld is om te spelen met technologieën, 
om ons als mensheid verder te brengen.

[^1]: Workshop over speculatief feministische technologieën, georganiseerd door Cooptecniques tijdens de editie 2017 van *Hack the Earth* in Calafou: http://cooptecniques.net/taller-de-escritura-especulativa-tecnologias-feministas/

[^2]: Walidah Imarisha en adrienne maree brown, et al.: *Octavia's Brood: Science Fiction Stories van Social Justice Movements*.

[^3] Sergio Legaz auteur en Miguel Brieva cartoonist en lid van de redactieraad van *Books in actie*: *Machinezout: Het overwinnen van verslaving aan nieuwe technologieën*.

[^4]: https://www.youtube.com/watch?v=FByRr0hSeQM

[^5]: La Bruja Avería (vrij vertaald: de doorgedraaide heks) is een personage uit het kinderprogramma La bola de cristal dat in de jaren tachtig werd uitgezonden door Televisión Española.

[^6]: https://www.youtube.com/watch?v=0jFppPN2xmSI (unreachable)

[^7]: https://nl.wikipedia.org/wiki/Technologische_singulariteit

[^8]: Amazonianen verzetten zich tegen het claimen van het .amazon tld door Amazon TM: https://bestbits.net/amazon/

[^9]: Foxconn: De machine is uw heer en uw meester: https://agone.org/centmillesignes/lamachineesttonseigneurettonmaitre/ Zie verder: https://goodelectronics.org/jenny-chan-reviews-ten-years-struggles-foxconn/

[^10]: Speciale Economische Zone: https://nl.wikipedia.org/wiki/Speciale_Economische_Zone

[^11]: Gynepunk: https://gynepunk.hotglue.me/ [ES] & http://hackteria.org/wiki/GynePUNK [EN]

[^12]: Voja Antonić: https://en.wikipedia.org/wiki/Voja_Antonic  https://archive.org/details/20140418VojaAntonicTalkHackTheBiblioCalafou - https://hackaday.io/projects/hacker/65061 - https://twitter.com/voja_antonic?lang=en

[^13]: Roberto Verzola: https://rverzola.wordpress.com/ - https://wiki.p2pfoundation.net/Roberto_Verzola

[^14]: http://www.eldiario.es/hojaderouter/internet/Onno_W-_Purbo-wokbolic-wajanbolic-internet-wifi_0_520048966.html - https://twitter.com/onnowpurbo - Wokbolik, wat is dat? https://www.youtube.com/watch?v=b_7c_XDmySw

[^15]: Tim Jenkin: *Talking to Vula: The Story of the Secret Underground Communications Network of Operation Vula, 1995*.  *De Vula Connection*, documentaire, 2014: https://www.youtube.com/watch?v=zSOTVfNe54A .  *Vlucht uit Pretoria* https://www.youtube.com/watch?v=0WyeAaYjlxE

[^16]: Nadia Eghbal: *Road and Bridges - De onzichtbare arbeid achter onze digitale infrastructuur*, Ford Foundation, 2016: https://fordfoundcontent.blob.core.windows.net/media/2976/roads-and-bridges-the-unseen-labor-behind-our-digital-infrastructure.pdf

[^17]: https://en.wikipedia.org/wiki/The_Coconut_Revolution

[^18]: https://degooglisons-internet.org

[^19]: https://framabook.org/docs/NRC/Numerique_ReprendreLeControle_CC-By_impress.pdf

[^20]: http://sobtec.cat/

[^21]: http://antimwc.alscarrers.org/

[^22]: http://www.setem.org/blog/cat/catalunya/mobile-social-congress-2017-28-de-febrer-i-1-de-marc

[^23]: https://bits.city/

[^24]: http://latelierpaysan.org/Plans-et-Tutoriels

[^25]: Cathy O'Neil: *Weapons of math distruction: Hoe Big Data de Ongelijkheid vergroot en de Democratie bedreigt*, 2016.

[^26]: http://terminatorstudies.org/map/

