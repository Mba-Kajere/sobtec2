# Digital governance

**Ippolita**

![](../../contrib/gfx/illustrations/digital-governance-halfsize.png)

## Er was eens...

... een stad die aan de kust van een bergmeer lag. Deze stad was heel smerig 
omdat mensen hun afval gewoon op straat smeten. Als het regende stroomde 
alle troep het meer in, dat daardoor zwaar vervuild raakte en begon te stinken. 
Strenge wetten werden aangenomen, maar ondanks 
waarschuwingen en boetes gebeurde er niets; zelfs gevangenisstraffen hielpen niet. De 
mensen waren aan de situatie gewend geraakt. Sterker nog, ze waren zelfs een beetje 
verslaafd aan de stank van de open riolen en de giftige rook van 
brandende vuilnisbelten. Elke maatregel die werd genomen faalde 
jammerlijk. Wie er echt niet meer tegen kon had al lang z'n biezen 
gepakt --- anderen hadden zich bij de situatie neergelegd. Iedereen 
dacht dat ook al zou die zich gedragen zoals het hoorde, dat het geen zin zou hebben om iets te doen als anderen dat niet ook deden.

En toen verscheen er op een dag een manager in de stad. Hij stelde voor om te helpen het probleem op te lossen, maar alleen als het stadsbestuur 
hem een volmacht gaf om het op zijn manier te doen. Mocht het misgaan en 
de burgers zouden klagen, dan mochten ze hem de bons geven. Zodoende werd het oplossen van het probleem geheel en al aan hem 
gedelegeerd. 
De manager veranderde in een spelleider en zijn mensen plaatsten overal vuilnisbakken en kondigden 
de lanceering aan van een fantastisch vuilophaal spelletje. Iedereen 
kon meedoen: je hoeft alleen de regels van afvalsortering te volgen en dan kan je geweldige prijzen winnen. Prompt deed iedereen in de stad mee en men had reuze pret.
NB: 'delegation' is een kernwoord in Ippolita's theorie: het geeft aan - en veroordeelt - dat je aan een andere instantie/persoon 'delegeert' wat jij zelf zou moeten doen.

Het plan werkte zo goed dat na enkele maanden de stad er pico bello 
uitzag. Maar nu ging er  van alles 
mis in het verkeer. Wild parkeren, onveilige wegen - en geen geld beschikbaar om het aan te pakken. De entrepeneur kreeg ook voor dit probleem carte blanche, en mocht deze en andere probleem 
sectoren aanpakken. Hij liet alle burgers registreren met naam en 
adres op zijn eigen sociale media platform. Op dit platform gaven de burgers woord voor woord aan wat ze aan het doen waren, wat hun vrienden en kennissen aan het doen waren, en de mensen om hen heen. Hoe meer details werden gedeeld, hoe meer bonuspunten en crediet de burgers verdienden.

Deze en allerlei andere handelingen opende de deur naar speciale 
privieges; spelers die uitblonken konden in rang stijgen en zodoende 
door hun nieuwe status aan kekke beloningen komen. Een uitgekiend 
systeem maakte het mogelijk om tegoed in de vorm van digitaal geld te verdienen, die beheerd werden op rekeningen die door de bedrijven van 
de impresario-manager werden gerund. De lijst van onrechtmatige 
handelingen werd voortdurend bijgewerkt. Het aangeven van een 
overtreding door je buurman leverde bijvoorbeeld drie minuten gratis 
boodschappen doen op bij een van de supermarkten van de manager-impresario, 
en zelfs vijf minuten als het om een eerste foutmelding ging. Er 
ontstonden discussie-groepen over hoe snel in rang te stijgen en hoe de persoonlijke zichtbaarheid te maximaliseren. Tegoeden in digitaal geld verving gewoon geld in de stad. Elke interactie 
kon in tegoed-eenheden worden uitgedrukt en verhandeld, en telkens 
daarbij hief de bank van de manager-impresarion een kleine commissie.

Het stadsbestuur werd opgeheven. In zijn plaats kwam er een 'technisch 
bestuur' van de impresario-manager, dat gerund werd als een privé 
bedrijf. Dit resulteerde in een forse besparing in termen van tijd, geld en energie. 
In een korte tijd werd de stad een model voor de hele wereld. Professionals kwamen van heinde en verre om het 'wonder' te bestuderen. Iedereen was het erover eens dat het belangrijkst kenmerk van 
het systeem - een soort hemel op aarde - was dat denken en kiezen 
overbodig waren geworden nu er een fantastisch stelsel van 
notificaties de spelers voortdurend informeerde over de volgende stappen die zij moesten zetten om hun reputatie verder te verbeteren. Er 
waren weliswaar een paar dissidenten die beweerden dat de spelers zich 
gedroegen als voorgeprogrameerde automaten, maar zoals een burger, die 
aanvankelijk skeptisch was, toegaf: het was voor het 
eerst dat hij zich werkelijk vrij voelde. Niemand wilde naar 
een tijd teruggaan waar je in de greep van onzekerheid en twijfel verkeerde over de keuzes die je moest maken.

En iedereen werd op deze wijze afgericht en leefde daarna nog lang en gelukkig 

## Gamificatie

Dit verhaal bevat de belangrijkste elementen van 'gamificatie', dit is een 
van de manieren om een digitaal systeem van bestuur in de samenleving te implementeren. Het grondprincipe is simpel: alles wat als probleem beschreven kan worden, wordt in een spel 
('game') omgezet, of liever gezegd, in een spelschema. Het herhalen van correct bevonden handelingen wordt aangemoedigd en beloond met 
punten, prijzen, en een stijging in rang in score-tabellen. Vanuit reguleringsperspectief gezien komt gamificatie neer op het belonen van het naleven van regels, in plaats van de overtreding hiervan te bestraffen. Aan de grondslag hiervan ligt een complete en positive normativiteit zonder ethische dimensie, omdat de waarde van bepaald gedrag, zijn axiologie, gedetermineerd wordt door het systeem, en niet door de persoonlijke en collectieve reflectie op de actie. Gamificatie is de belichaming van de prestatiemaatschappij [^1].

Klantenbinding door middel van loyalty programma's en andere mechanismen zijn van alle tijden. Echter, de 
alomtegenwoordigheid van interactieve digitale connectiviteit opent een nieuw scala aan instrumenten om de massa in het gareel te houdeh. De cognitieve delegatie aan apparaten wordt een uitbesteding van de organisatie van ons maatschappelijke leven aan deze apparaten. De geautomatiseerde procedures worden verfijnd aan de hand van het gebruik van het personlijke digitale gereedschap door mensen. Deelnemen aan het samen inrichten van 
de gedeelde leefwerelden verwordt tot een gedragstraining. 

Het moge vanzelfsprekend zijn dat wij straf niet verdedigen, noch repressieve systemen prijzen. Verbod 
en repressie vergroot in de meeste gevallen alleen maar het verlangen 
naar overtreding en werkt dus eerder als aanmoediging ervan. Verbod werkt nooit. Echter, bij een dergelijke positieve aanpak is alles ook niet rozengeur en maneschijn. Iedereen die met kinderen te maken heeft gehad weet dat opvoeden meer is dan simpelweg belonen. Men zal zich snel realiseren dat een kind dat aan beloningen gewend is geraakt 
een steeds grotere beloning wil, en niet te porren zal zijn om wat dan 
ook te doen zonder vooruitzicht op een alsmaar grotere beloning. Een positieve aanpak gebaseerd op aanmoedigen valt daarom geheid terug in een aanpak die op straffen steunt, en die prompt blijkt te werken als het exact 
omgekeerde van de vorige aanpak. Zowel straf als beloning verloochenen 
namelijk het genot dat inherent aan het proces ontleend kan worden, dit 
omdat beiden naar een uitwendige mechaniek verwijzen.

Echte opvoeding heeft niets te maken met het naleven van opgelegde 
regels, en ook niet met gehoorzaamheid. Toen de oude Socrates de jeugd 
wilde opvoeden als goede burgers door zichzelf als voorbeeld te stellen, 
verbrak hij niet alleen regels, maar zette hij ook anderen aan om 
ongehoorzaam te zijn en hun eigen 'Daemon', hun innerlijke stem, te 
volgen. Opvoeding gebaseerd op automatismen is niets anders dan 
hersenspoeling en leidt tot onderwerping. Hoewel het de schijn heeft
goede resultaten op te leveren, dat wil zeggen meetbare resultaten, 
leidt het in geen geval tot onafhankelijkheid, autonomie en 
verantwoordelijkheid. In plaats van het bevorderen van 
autonomie, het vermogen om regels voor zichzelf en in 
samenwerking met anderen op te stellen, leidt het tot een 
infantilisering van de samenleving, en nullificeert het de mogelijkheid tot een ethiek van verantwoordelijkheid. 


## Plezier

De kloof tussen leren en trainen is smal. Het ligt eigenlijk maar net aan het 
molecuul dat een sleutelrol speelt bij leren als reactie op een 
positieve prikkel: dopamine, een 'neurotransmitter' die door het 
zenuwstelsel van ons brein loopt. Als we dit extreem complexe mechanisme gemakshalve simplificeren, kunnen we stellen dat het gevoel van 
voldoening en beloning dat wij beleven als wij er in slagen iets nieuws 
te leren, verbonden is aan het vrijkomen van dopamine (in onze 
hersenen). Je kunt in het algemeen zeggen dat een plezierige bezigheid, 
zoals drinken, eten, seks, herkenning, empathie, enzovoorts, met een 
toename in concentratie van deze neurotransmiter overeen komt. Hetzelfde 
effect wordt ook veroorzaakt door het gebruik van verdovende middelen 
(drugs).

Alle vormen van leren, zelfs binnen physiologische activiteiten, vereisen inspanning, zorg en aandacht. Lezen is vermoeiend, net 
zoals het aanleren van welke vaardigheid ook. Het bereiken van een 
bevredigend peil van psycho-physiologische bekwaamheid vraagt om inzet. 
De goedkoopste en snelste manier om het dopamine niveau op te voeren en 
daarmee genot te ervaren, bestaat in het afronden van een taak, het 
uitvoeren van een bepaalde procedure, en deze blijven herhalen. 
Herhaling, 'iteratie' van bepaald gedrag is een short-cut. Emotionele ontwikkelingsprocessen vinden in het 
brein plaats in het limbisch systeem dat ook zijn meest centrale en tevens 
oudste onderdeel is. Hier wordt de aanwezigheid en de verwachting van 
beloning of straf aangeduid, en aan de hand hiervan worden de 
motorische programma's geactiveerd die genotsgevoelens dan wel mechanismen die pijn 
trachten te vermijden in gang zetten. De uitwerking van verslavende 
substancies vindt plaats in hetzelfde gedeelte van het brein, en 
activeren gevoelens van genot. De neuronale connecties die op die manier 
ontstaan worden allengs versterkt, en boeten daarbij in aan
plasticiteit. Deze connectieve verstijving komt overeen met een 
verminderd vermogen om de staat van aangename neuronale opwinding die 
door dopamine veroorzaakt wordt weer tot rust te brengen. Meer technisch 
uitgedrukt: wat plaats vindt is een blijvende aantasting van de 
synaptische paden die de neuronen met elkaar verbinden. Deze sporen 
ontwikkelen zich in ons brein als geplaveide wegen, en je hebt dan 
bakken vol dopamine nodig om een staat van genot te bereiken, omdat elke 
stap verder een vergroting van de benodigde dose betekent.

En dat is dan ook de reden waarom training zo effectief is: het is 
verslavend! Het plezier dat uit het automatisme voort komt, ook bekend als 
dwangmatig handelen, stort ons in een vicieuze cirkel waar het in 
toenemende mate moeilijk is om te ontsnappen omdat het neurale pad alsmaar 
op tilt staat en steeds maar heftiger moet worden. Het gaat 
allemaal om tempo, ritme, herhaling.

## Geef ons het spel terug!

We moeten het probleem benaderen vanuit het begrip cognitieve ergonomie 
(van het Grieks ergon-werk en nomos-wet). Dankzij de digitale media 
kunnen wij onze cognitieve last behoorlijk verlichten, bijvoorbeeld door 
het uitbesteden van alle adressen en telefoonnummers aan onze agenda. 
Zoiets is zonder twijfel een prima hulpmiddel. Het gekke is, wij hebben 
nooit een cursus hoeven volgen om iets op te zoeken in het gedrukte 
telefoonboek, en zelfs niet hoe onze mobieltjes te gebruiken of onze 
contacten op sociale media bij te houden - al hebben we wellicht wel eens de 
hulp ingeroepen van iemand die wat meer 'geeky' is dan wijzelf. Wij 
weten waarschijnlijk niet hoe het allemaal echt werkt, maar het 
belangrijkste is dat we ermee overweg kunnen en ons doel bereiken. Om 
dat te kunnen doen moeten we een aantal handelingen herhalen en een 
bepaalde procedure volgen, elke keer weer. Eenmaal op de interface 
volgen wij de onmiskenbare sporen van algoritmische procedures die 
anderen voor ons hebben bedacht.

De organisatie van ons cognitief systeem stoelt voornamelijk op intuïtieve 
vermogens en redenering. Als wij op onze intuïtie afgaan, doen wij niets 
meer dan het interpreteren van een context op basis van mentale schema's 
die al deel uitmaken van ons onbewuste geheugen. De cognitieve inspanning en berekening hiervan is minimaal, omdat wij helemaal niet hoeven na te denken over wat wij doen. We handelen automatisch. Redeneren vergt daarentegen een substantiële 
cognitieve inspanning; we moeten bij een probleem stil blijven staan, 
hypotheses formuleren, en volgens een bepaalde sequentie te werk gaan, 
hetgeen een langzaam tempo en volledige inzet vergt. Intuïtie stelt 
ons in staat om te handelen en gereedschap te gebruiken zonder uit te 
kunnen leggen hoe het werkt, terwijl beredenering het ons mogelijk maakt 
om eventueel alle ins en outs van een bepaalde handeling uit te leggen - 
en toch niet in staat te zijn om die uit te voeren. Een viool virtuosa kan geen idee hebben van hoe haar spieren werken en toch in staat zijn de handeling tot in perfectie uitvoeren. Aan de andere kant kunnen we bijvoorbeeld prima theoretisch beschrijven hoe een vrachtwagen werkt door de handeleiding te lezen, maar toch niet in staat zijn om het voertuig in de praktijk te besturen. 

'Declaratief' - uitdrukkend - geheugen; weten wat, iets kennen, staat 
los van 'procedureel' geheugen; weten hoe, de procedure kennen. Het 
procedureel geheugen is automatisch betrokken bij alle handelingen die 
wij uitvoeren. Als wij intuïtief handelen doen wij dat op basis van 
procedures die wij in her verleden hebben aangeleerd en reproduceren hierbij de strategie  
die het meest geschikt lijkt om de taak succesvol 
af te ronden. Wij hoeven hierbij niet na te denken. Het is een kwestie van een ecologie van beschikbare middelen, waarbij waardevolle computatieve energie niet wordt verspilt aan het nadenken over hoe je op een fiets moet rijden als je al weet hoe je hierop moet rijden.  Echter, op het 
moment dat wij geen equivalent kunnen vinden in onze eerdere ervaringen, 
moeten wij teruggrijpen op onze rede en omgevingscondities analyseren voordat wij handelen. Neem een lekke band, dan rest niet anders 
dan de binnenband uit het wiel te peuteren en die te plakken, en als het niet lukt 
kunnen we om hulp vragen, of het op een andere manier proberen aan te 
aanpakken, met andere woorden, een nieuwe procedure creëren ...

Over het algemeen leidt regelmatig gebruik van een digitaal medium, zoals een web 
interface, tot het aanleren van gebruik op de automatische piloot. Als deze interfaces op een dusdanige manier zijn ontworpen dat ze op de meest inuïtieve en eenvoudige 
manier te gebruiken zijn, dan begrijp je ook dat wij, door de ontwikkeling van bepaalde 
mentale patronen, deze 'zonder nadenken' kunnen gebruiken. 
Als wij bijvoorbeeld van mobiele telefoon wisselen, maar de zelfde apps 
blijven gebruiken, dan volstaat het om hun iconen te identificeren om de applicaties automatisch te gebruiken en te schrijven zonder zelfs naar het keypad 
te kijken.
Eenmaal getraind, is de geest in staat om een voorafgaande interne simulatie te creëren van de actie die wij gaan uitvoeren: 
het intuïtief vermogen is dus het vermogen om een bekende procedure te 
simuleren en die geheel automatisch ten uitvoer te brengen. De 
automatisering valt samen met de uitvoering van de procedure. Hieruit vloeit een van de duidelijkste misvattingen voort over de vermeende voordelen van het gebruik van digitale apparaten in onze leerprocessen en ook over een vermeend 
verschil tussen zogenaamde 'digital natives' en 'digitale laatkomers'. 
Tablets en smartphones worden bijvoorbeeld gebruikt bij de 
rehabilitatie van neurodegeneratieve aandoeningen zoals semantische 
dementie, waarbij gebruik wordt gemaakt van het feit dat het procedurele 
geheugen het enige intact gebleven deel van het geheugen is. Deze patiënten zijn in staat bepaalde functies te leren en elke dag met succes te 
gebruiken, terwijl zij voor de rest niet in staat zijn om
eenvoudige dingen te onthouden.

'Digital natives' (mensen die 'geboren zijn met het Internet') bestaan 
niet, dat wil zeggen dat mensen die met de televisie geboren zijn en vakkundige computer geeks kunnen worden, relaties met andere mensen aangaan gemedieerd door digitale apparaten, en interessantere en aangrijpendere werelden vinden in de onderling verbonden multimedia dan in het dagelijkse leven `offline’. Alle mensen 
met een functionerend brein kunnen 'digital natives' worden, omdat het 
brein plastisch is en heel erg snel verandert binnen leerprocessen, 
zeker als het om game-verwante leerprocessen gaat. Dit betekent echter niet dat deze mensen in staat zijn om de procesmechanismen die zij alsmaar herhalen, ook kunnen begrijpen, analyseren, bewerken en onderwijzen!
De sprong in de virtual reality die via onze optische 
zenuwen ons lichaam penetreert, brengt een abstractie van de omgeving 
met zich mee, die verslavend is en leidt tot het selectief negeren van niet-visuele stimuli. En als je afstand neemt van het scherm na een sessie die 
uren duurde maar slechts minuten leken, kan je de pijn voelen. Geef me 
de game terug, al is het voor even, even maar, het was zo mooi! Het is een heerlijke vervreemding van het lichaam. Het tijdsverloop is zodoende een 
doorslaggevende maatstaf om de verschillende typen interactie te 
onderscheiden. Als wij niet in staat zijn om het verloop van de tijd waar te 
nemen, dan zitten we waarschijnlijk in de 'flow' fase [^2] van een procedurele immersie. Wij leven dan in een cyclus van 
interactie in het heden, die extreem verslavend is en waar wij nooit uit zouden willen 
komen. Als daarentegen de tijd lineair wordt waargenomen, met 
ervaringsmomenten die wij die wij bewust meemaken, die wij ook kunnen 
rangschikken, opslaan en later ook weer terugroepen, dan bevinden wij 
ons in een fase van sequentieel leren en gebruiken wij ons 
'declaratieve' geheugen.

Voor miljoenen mensen zijn videogames (spelletjes) een essentieel 
element van hun leven geworden, en met z'n allen spelen zij miljarden 
uren bij elkaar. Inmiddels heeft de videogames industrie alle andere 
vormen van commercieel vermaak gepasseerd qua omzet. Het maken van 
een echt succesvolle videogames, met name een MMOG (Massively 
Multiplayer Online Game) waar meerdere spelers tegelijk met elkaar in 
verbinding staan om in een virtuele wereld te spelen die zij samen 
hebben gecreerd, kan meer kosten - en meer opbrengen - dan een Hollywood 
blockbuster. Natuurlijk zijn niet alle videogames hetzelfde: je hebt 
'fillers', bedoeld om je bezig te houden tijdens het reizen en 
die zijn weer anders dan strategie-spellen, knal maar raak-spellen ('shooters'), 
puzzels en raadsel-spellen, enzovoorts. Maar 
hoe dan ook, het allergrootste deel van de videogames heeft tot doel je 
in een 'flow' te brengen. Naast het versterken van de dopamine cyclus, 
hebben ze ook invloed op het afscheiden van oxytocine, dat schrik en 
angstgevoelens onderdrukt en een positief sociaal gedrag versterkt, 
alsmede op vele andere neurotransmitters en hormonen. Wetenschappelijk 
onderzoek hiernaar is maar net begonnen.

Veel videogames worden ontworpen volgens de straffe regels van het 
behaviourisme, met name 'Skinner's box game', benoemd naar de 
bedenker, de Amerikaanse psycholoog Burrhus Frederic Skinner [^3] die in 
de jaren dertig van de vorige eeuw proeven deed met ratten en duiven. 
Skinner ontdekte zodoende het fenomeen 'operatieve conditionering' 
(doeltreffende/effectieve conditionering): een bepaalde gedraging wordt beter gestimuleerd, ook 
bij mensen, door het geven van beloningen op een niet-automatische wijze. De rat drukt op een knopje en krijgt dan voedsel 
aangereikt - maar niet altijd. De training werkt beter, dat wil zeggen, 
de knopjes worden vaker ingedrukt, als de positieve tegemoetkoming niet 
vanzelfsprekend is, maar wel mogelijk, of zelfs waarschijnlijk. Een 
triviaal menselijk voorbeeld zijn de gokkers aan 'een-armige bandieten' 
die je overal ziet: zij weten dat zij niet altijd (of zelfs nooit) 
uitgekeerd zullen worden, en toch blijven ze hun Eurootjes in de gleuf 
stoppen omdat de 'operative conditioning' (Ik heb een kans om te 
winnen') krachtiger is dan de onmiddelijke telleurstelling ('Potdorie, 
ik heb deze keer niet gewonnen'). Gedragstraining is wellicht de 
grootste fopperij van game-ificatie, en het wordt toegepast in 
videogames alsmede in allerlei andere vormen van spelletjes.

Interactie met digitale media bestaat niet per se louter uit zelf-training, 
oefenen van het procedureel geheugen, synchroon vernuft of intuïtie. 
Hacken, de kunst van het concreet doen, het in eigen handen nemen van 
het bedienen van complexe werktuigen en die naar wens omvormen is 
zeker ook iets dat het verstand aanspreekt. Maar verdwaasd voor een 
scherm gekluisterd te zitten voor een klassieke - en destructieve - 
'Flying to Australia' sessie van 'n uur of veertig, totdat lichaam en 
geest van vermoeidheid afknappen, is een voorbeeld van wangebruik dat de 
elkaar versterkende cycli van dopamine uitbuit om ons ons eigen, 
organische lichaam te laten vergeten.
Derhalve zijn wij sterk van mening dat het nodig is om op een 
evenwichtige en bewuste manier het beleven de verschillende vormen van 
geheugen en verstand af te wisselen. Goed voor je zelf zorgen begint met 
het waarnemen van je interpersoonlijke handelingen en het luisteren naar 
je persoonlijke neigingen. Het doel hiervan is om zelf te bepalen welk tempo het best 
bij ons past en zelf in staat te zijn de regie te voeren over het eigen leven. Wij 
moeten onze eigen interactieve 'liturgie' creëren!

## Van zelfverdediging naar pedagogische hacker convivialiteit

Wij willen het spel, het plezier om samen te spelen, niet opgeven. Wij 
denken zelfs dat leren door te spelen een van de beste manieren is om 
echt ervaring op te bouwen, en deze ons eigen te maken. 'Hands on' 
(zoals hackers dat noemen), voor de lol om met machines te klooien, en 
dan om dit samen te doen! Deze bezigheid in de eerste persoon, en 
de plezierige intereactie (een beetje eros is nooit weg!) is de 
eerste conditie voor geluk voor een hacker die met technologisch gereedschap aan het 
spelen is.
Wij hebben tijdens onze zogenaamde 's-gamificazione' werkgroepen een 
simpele methode ontwikkeld om te komen tot een conviviale pedagogie 
(gezellige leeromgeving), met machines die we leuk vinden. Maar om dat 
te doen moeten wij eerst van de automatismen af die ons tot 
onderdeeltjes van de 'Corporate Megamachine' reduceren. Voor ons 
betekent digitale zelf-verdediging allereerst ophouden met telkens weer 
ingaan op ge-game-ificeerde stimuli. Dat wil zeggen, bewust onze 
gewoontes veranderen.

Het is niet mogelijk om een beschrijving te geven van een 
'typische' workshop zoals wij die geven, omdat alle groepen die mee 
deden radikaal verschillend waren, en zo ook de situatie waarin die 
bijeenkomsten plaats vonden. Tevens kwamen er vaak personelijke problemen 
naar boven - en het is cruciaal om deze binnen de beschermde sfeer van de groep te houden, ver van de 
publiciteit. Daarom kiezen wij voor een abstract verslag van de basis 
stappen die we nemen, een beetje zoals een verhaal dat op verschillende 
manieren verteld wordt.

De eerste stap is erkennen dat wij als het ware onderdompeld 
zijn in een interactieve omgeving die in zeer grote mate beinvloedt 
wordt door automatische apparaten waarvoor wij niet 
gekozen hebben en die ons geen beter gevoel geven.

De tweede 
stap bestaat in het observeren van ons gedrag, alsof wij 
vreemden waren met vreemde gewoontes - rare dieren die geïrriteerd 
raken om een bericht, opgewonden worden door een 'like', die in de lucht 
springen als er een notificatie binnen komt ... Een keer dat wij de 
automatismen (in de vorm van prikkel - reactie, oftewel 
stimulus-response) die ons doet handelen op een bepaalde manier hebben 
herkend, dan focussen we onze aandacht op de gevoelsveranderingen waarmee deze 
gepaard gaan. Boosheid, vreugde, droefheid, opwinding, ongeduld, 
naijver, angst, en vele andere emoties komen dan naar boven, vaak door 
elkaar heen. Er is een interactief ontwerp van emotie waarvan wij ons 
niet bewust zijn.

De derde stap houdt in dat we anderen, mensen die wij vertrouwen, 
vertellen wat wij over ons zelf en ons handelen hebben ontdekt. Wij gaan dat niet doen op de uithangborden die eigendom zijn van een privé 
multinational. Integendeel, wij proberen de gezichtsmaskers die onze 
persoonlijke interactieve liturgie opvrolijken op te brengen in aparte 
ruimtes en op aparte tijden. 'Onbeslist', 'schreeuwlelijk', 'verlegen', 
'ter zake kundig' en vele andere mombakes komen overeen met bundels 
emoties die zich in ons geaardheid nestelen zonder dat wij daar erg in 
hebben. Dit gaat zelfs zover dat wij stellen "wij doen het eenmaal zo" en "zo zijn wij nu 
eenmaal" – wij zijn slaven geworden van ons aangeleerde 
gedrag.

In de vierde stap vergelijken wij onze bevinden met die van de 
anderen in de groep. Vaak ontdekken we dan dat onze dwangmatige 
gewoontes hetzelfde zijn als die van de anderen, maar dat er ook zoveel 
manieren zijn om die te veranderen, als wij het maar echt willen.


[^1]: "The Performance Society", in Ippolita, In the Facebook Aquarium, 
TOD, Amsterdam, 2015, p. 23.  Te downloaden op:
http://networkcultures.org/blog/publication/no-15-in-the-facebook-aquarium-the-resistible-rise-of-anarcho-capitalism-ippolita/

[^2]: Flow, oftewel 'in the zone' / 'in the groove'. See Mihály 
Csíkszentmihály, Flow: the Psychology of optimal experience, Harper & 
Row, New York 1990.

[^3]: Korte introductie in McLeod, S. A. (2015). Skinner - Operant 
Conditioning.  www.simplypsychology.org/operant-conditioning.html .
De klassieke text is: Skinner, B. F. (1953). Science and human behavior, 
te downloaden op: 
http://www.bfskinner.org/newtestsite/wp-content/uploads/2014/02/ScienceHumanBehavior.pdf
Wikipedia over Skinner:
https://nl.wikipedia.org/wiki/Burrhus_Skinner
