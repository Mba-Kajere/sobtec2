# Klokkenluiden

## Een tweesnijdend zwaard

![](../../contrib/gfx/illustrations/whistleblowing-halfsize.png)

***Claudio Agosti***

Klokkenluiden is een oude praktijk die al vele namen heeft gekregen en geen ethische grenzen kent. Het kan de schakel zijn tussen een bron en de journalist, of tussen een verrader en het leger. In beide gevallen komt voorbehouden informatie in de handen terecht van een betrouwbaar geachte persoon, die deze informatie in een actie omzet. Wikileaks en Snowden hebben klokkenluiden met volle kracht terug gebracht en laten zien hoe digitale communicatie het proces kan vereenvoudigen en de integriteit van de communicatie tussen bron en bestemming kan beschermen. Anonimiteit en versleutelde opslagtechnologieën hebben deze revolutionaire omkadering voortgestuwd.

ik zeg 'omkadering' omdat klokkenluiden niet per se een ethische waardering kent, de politieke oorzaak als drijfveer is eigen aan het klokkenluiden. dus als je het als enkeling opneemt tegen een machtige organisatie, zoals de amerikaanse overheidsdienst, de inlichtingengemeenschap, het financiële systeem of het vaticaan, word je misschien herdacht voor je heldendaad, zoals chelsea manning [^1], bill binney [^2], herve falciani [^3], Paolo Gabriele en Claudio Sciarpelletti [^4]. Hoewel beroemd worden in dit veld vaak betekent dat je betrapt, aangeklaagd of voortvluchtig bent, zijn deze uitkomsten hopelijk niet voor alle klokkenluiders van toepassing, zoals we zullen zien.

Jouw informatie kan burgers in staat stellen om de geldende machtsverhoudingen te begrijpen, maar instituties kunnen er zelf ook hun voordeel bij hebben. Als het ultieme doel van klokkenluiden is om de maatschappij transparanter te maken in het belang van de maatschappij zelf, kan dit fascinerend klinken als je een revolutie wenst, maar het kan ook zeer onverantwoord zijn om andere redenen. Niemand wil in een maatschappij leven waar iedereen een spion kan zijn of een anonieme verklikker.

Een dergelijke maatschappij zou de macht van de huidige gevestigde instituties juist versterken. Regimes waarin een persoon economisch beloond kan worden voor het verklikken van andere burgers geven een voorbeeld van zulk misbruik. Daaraan toegevoegd, elke constructie met een bepaald type macht, zelfs jouw kleine NGO of politieke groep, heeft baat bij overeenkomsten en contracten die privaat gehouden worden omdat ze een bepaald niveau van vertrouwelijkheid vereisen. Geen enkele weerstand zou mogelijk zijn zonder goed bewaarde geheimen.

Transparantie voor De Staat (of voor &#x201C;wie genoeg macht heeft om onze realiteit vorm te geven&#x201D;) en privacy voor de rest van ons? Dit zou kunnen werken als een aardige vereenvoudiging, maar dan moeten we deze scheiding in al onze politieke acties respecteren en nooit of te nimmer private informatie van medeburgers blootleggen.
                                    
Ik werkte bij het globaleaks.org team aan de creatie van hun software platform. Onze droom was om een &#x201C;mobiele wikileaks&#x201D; te creëren die op elke stad, media en publieke onderneming losgelaten zou worden. Witteboordencriminaliteit en ander zakelijk wangedrag kunnen ten slotte niet gedetecteerd worden, noch begrepen zonder een insider. Mijn ervaring komt voort uit het inzetten ervan in verschillende groepen met verschillende behoeften. Vertrekkend vanuit het onderstaande verzonnen verhaal, zullen we zien hoe digitale klokkenluiding jouw politieke acties kan versterken en waar je rekening mee moet houden voor het plannen van een lekinitiatief.

## Er was eens ...

Er was eens een rivier die zwaar verontreinigd werd. In de omgeving is een faciliteit werkzaam en het is duidelijk dat zij chemisch afval dumpen. Er zijn regels, periodieke controles, regelgevingen – maar aan het eind van de rit worden flora en fauna vergiftigd. Iemand vanbinnenuit moet er meer over weten, maar kent niemand die er werkt.

Jouw team ontwerpt een campagne en verzoekt om bronnen, maar er ontstaat kritiek omdat jouw Wordpress blog om de lekken te ontvangen niet erg veilig is. Daarom heb je een gepast platform opgericht (SecureDrop of GlobaLeaks [^5]) dat de anonimiteit van de bron kan garanderen en de uitgewisselde informatie kan encrypteren. Zelfs een inbeslagname van de server kan de veiligheid van de bronnen, noch jouw actieve onderzoek compromitteren. Dit is een 'privacy by design' opstelling. Maar, ondanks de platformkeuze weet je dat jouw initiatief een gevestigde macht doet schudden en je vreest voor vergelding. Je ontwikkelt verzachtende omstandigheden, gebaseerd op verdeelde verantwoordelijkheden onder een grotere groep, bestaande uit milieurecht advocaten, lokale journalisten en een of andere buitenlandse analist die de lekken ook ontvangt. Op deze manier, als iemand wordt tegengehouden, blijft het initiatief draaien. Echter, ondanks al deze beveiligingsmaatregelen hebben jullie na twee maanden nog geen enkel lek ontvangen.

Jammer genoeg, zitten we opgesloten in onze bubbel, onze kringen. We proberen te communiceren met ons bedoelde publiek, maar ondanks onze inspanningen praten we aan het eind van de dag enkel met gelijkgestemden. Dus, niemand die in de faciliteit werkt zat in onze comfort zone. Je moet jagen op deze bronnen, hen persoonlijk of massaal adverteren. In het begin begrijpt niemand waarom jouw doel zo belangrijk is. Dan herkader je de boodschap, waarom het belangrijk is voor het milieu, waarom hun rol daarin zo belangrijk, is en na een paar weken komt misschien de eerste timide bron.

Dit is nog maar het begin en wanneer het eerste artikel is gepubliceerd, weet je dat dit verhaal gelezen wordt door werknemers van de faciliteit omdat ze over hun bedrijf praten. En dan leg je opnieuw uit waarom hun rol hierin er toe doet, hoe ze anonieme tips kunnen sturen, dat ze niet de eerste zijn en dat ze dit veilig kunnen doen. Geleidelijk aan, stap voor stap, win je vertrouwen van personen die verschillende waarden en kennis hebben, je krijgt de informatiestroom die getransformeerd kunnen worden in een politieke verontwaardiging, kracht, acties. Na een tijdje onderneemt de maatschappij actie en moet de faciliteit zijn verantwoordelijkheid nemen voor zijn gevolgen voor het milieu. 

Dit voorbeeld kan in verschillende contexten plaatsvinden waarin misbruik gebeurt. Maar laten we eerst kijken of al deze uitkomsten van lekken positief en correctief zijn, of dat ze zelf ook schade kunnen toebrengen?

## Praktische stappen

Stel, je hebt het geluk een anoniem document te ontvangen waarin beschreven staat hoe een lobbyist plant om invloed uit te oefenen op een nieuwe beleid rond milieubehoud. De eerste drang zou kunnen zijn om het meteen te publiceren. Laat burgers hun eigen mening ontwikkelen en controleren of de informatie in het document overeenstemt met hun eigen kennis. Sommige lezers zouden het ermee eens kunnen zijn, het ontkennen of nieuwe informatie integreren in de originele bron.

Maar dit is geen journalistiek en het is geen informatie, het is gewoon een naieve actie van onbemiddelde radicale transparantie. Tien jaar geleden werkte WikiLeaks op deze manier. Het was een platform waarop bronnen documenten konden uploaden zodat andere lezers hun analyses, onderzoek en publicaties errond konden maken. In 2007 was dit de gebruikelijke manier tot Buzzfeed [^6] hetzelfde deed id 2017, toen ze een niet geverifieerd verslag publiceerden over de Russen en Donald Trump.

Echter, zulke methoden zijn gevaarlijk en zeer verleidelijk als je in het informatie ecosysteem opereert. De snelheid van berichten laat mensen niet de informatie evalueren binnen zijn context, noch begrijpen hoeveel ervan werkelijk plausibel is en wie de betrokken partijen zijn. Tegenwoordig wordt enkel de titel, de subtitel en misschien een klein percentage van de eigenlijke inhoud verspreid. Het is onmogelijk om een publieke revisie te vragen en als niet gevalideerd nieuws viraal gaat, is het effect dat het lezerspubliek in twee gepolariseerde groepen is verdeeld.

Vertrouwen is de sleutel omdat een lek misschien niet tot verandering leidt. Het kan genegeerd, verzwegen of geaccepteerd zijn als de gewone gang van zaken. Een anoniem document moet gepubliceerd worden, maar er wordt verwacht dat betrouwbaar persoon, zoals de mainstream media journalist en een zichtbare activist van mensenrechten het stelt: "Ik ken de bron, ik sta garant voor de bron en ik bescherm de bron".

Lekken zijn informatie die je misschien als betrouwbare tools voor transparantie gebruikt. Ze kunnen ook legitieme onderzoeks tools zijn voor de burgermaatschappij. Resultaten kunnen leiden tot wetenschappelijke of politieke processen. Verandering is niet iets dat door technologie geïmplementeerd kan worden. Bovenop de technisch gedefinieerde eigenschappen, moet je je politieke en ethische waarden implementeren.

## Processen van campagnes die aangedreven worden door het klokkenluiden

De beste validatiemethode die we tot nu toe gezien hebben is onafhankelijk onderzoek. Als het onderzoek nog tot niets heeft geleid, dan moet het lek als niet bevestigd worden beschouwd. Je zal wellicht ook interactie met de bron moeten hebben om beginsporen te krijgen. Gelukkig zijn er platformen die bronnen op de hoogte houden om hun bijdrage te bevestigen, om updates te verzoeken of vragen te beantwoorden die tijdens het onderzoek naar voren komen. Aan de ene kant kan je meer details vragen, aan de andere kant moet je nog steeds de bewijzen evalueren, omdat je niet enkel maar op de bron kan vertrouwen. Lekken publiceren zonder de agenda en de motivaties van de bron te begrijpen kan betekenen dat je erdoor geïnstrumentaliseerd wordt. Hou in het achterhoofd dat lekken in het verleden vaak gebruikt werd om lastercampagnes te bewerkstelligen.

Betrouwbare partners hebben onder de ontvangers helpt het initiatief ook enorm. Het zorgt ervoor dat de revisie, bronnenmanagement en reikwijdte niet alleen door een groep gedaan moeten worden, maar gedeeld worden onder partners met lokale advocaten, journalisten, beleidsmakers en onderzoekers. Jouw groep moet dan onderzochte en gevalideerde lekken naar verhalen transformeren. Gepassioneerde en begrijpelijke verhalen die mensen engageren en de massa mobiliseren. Denk aan het proces dat op de Edward Snowden lekken wordt toegepast, waar nu gedurende drie jaar constante journalistieke revisies en graduele publicaties uit voort komen.

Een sleutelfactor voor een succesvolle campagne is om gefocust te blijven op een onderwerp, een uitdaging. Vraag niet overal in het rond om bewijzen over corruptie. Frame je specificaties op je landingspagina en gericht op jouw publiek. Bevestigde inhoud moet als zodanig gemarkeerd en zichtbaar zijn. En iedere keer als je de mogelijkheid hebt om voor de media te schrijven, herinner de lezers er dan aan dat er een veilige manier bestaat om tips te delen, omdat artikels gewoonlijk gelezen worden door mensen die bij de kwestie betrokken zijn.

Het is nuttig om zo veel mogelijk te meten wat er gebeurt. Hou het evenement bij en monitor de aanwezigheid van sociale media om te begrijpen hoe de campagne kan verbeterd worden; gebaseerd op de voorgaande resultaten. Door deze metingen te delen, help je andere soortgelijke initiatieven. Wees niet bang van jouw vijand en blijf open data bouwen over hoe jouw organisatie werkt. Schrijf de mensen niet aan, maar de nummers. Concentreer je op de resultaten, behaalde doelen en statistieken.

## Gevaarlijke wegen waar je voorzichtig moet zijn

Een initiatief heeft een tijdsvenster waarin het bestaat, het moet definiëren welk doel het wil bereiken, welke de volgende mijlpaal is en hoe het tot dusver verloopt. Niet onderhouden initiatieven kunnen toekomstige potentiële bronnen vewarren. Als je activiteit stopt, maak dat dan zeer duidelijk omdat niets zo oppervlakkig en zorgwekkend is dan een klokkenluidersinitiatief dat tips accepteert, maar er niet in slaagt om ze te publiceren.

Een bron in gevaar brengen is onverantwoord, en dit kan gebeuren als een verhaalte veel identificeerbare details bevat. Bestanden moeten gezuiverd worden, en metadata verwijderd. Maar je moet de bron ook vragen hoeveel andere personen toegang tot dezelfde informatie hadden. Afhankelijk van de hoeveelheid (twee, twintig of tweehonderd) die zich bewust zijn van hetzelfde geheim, moeten er verschillende wettigingen bedacht worden.

Het is makkelijk wanneer je deel uitmaakt van een conflict en geconfronteerd wordt met een tegenstander, aan te nemen dat alle personen die eraan deelnemen ook jouw tegenstanders zijn. Dit is een gevaarlijke weg. Mik niet op het lekken van persoonlijke informatie over werknemers met een lagere rang, bijvoorbeeld, omdat je onschuldigen blootstelt aan verantwoordelijkheden die zij niet hebben. Beeld je in als een gelijkaardige actie gebruikt zou worden door een gevestigde macht om een minderheid of gemarginaliseerde groep te behandelen. Als je op zoek bent naar sociale gelijkheid, verspreidend dat klokkenluiden dé manier is om politieke worstelingen op te lossen, zou dat nog wel eens tegen je eigen agenda kunnen werken.

Een individu aanvallen is fascistisch gedrag, en het moet gestigmatiseerd worden, ondanks de politieke reden die het initiatief onderhoudt. Wat blootgesteld moet worden is de corruptie van een systeem, niet de miserie van het leven. Wie de release dan ook doet heeft de missie om ook de individuen lager in rang te beschermen van openbare bekendheid. Anders maakt klokkenluiden enkel een "Kompromat" mogelijk [^7], een set informatie die iemand in verlegenheid kan brengen of kan gebruikt worden om individuen te chanteren. Elke fractie in het spel kan er gebruik van maken, dus is het beter om sterke ethische waarden te delen om de democratische kwaliteit van initiatieven te beoordelen.

In theorie is een klokkenluidersinitiatief bedoeld om een zwakke groep kracht te geven om licht te schijnen op een geheime onderdrukkende organisatie. Maar wat macht, onderdrukking en geheimen definieert, hangt af van contextuele en subjectieve evaluaties en die kunnen dus zelden gebruikt worden als evaluatie- en beoordelingscriteria.

Concluderend, geloof ik dat klokkenluiden zich kan richten op en goed gebruik maken van veel ontevreden werknemers en de ethische spijt die sommige ex-werknemers ervaren. De mogelijkheid hebben om deze stemmen kracht bij te zetten en hun verhalen te transformeren naar verandering is een hefboom die we moeten verkennen, misschien vandaag meer dan ooit.


## Succesvolle adoptaties van GlobaLeaks

Over de hele wereld zijn interessante experimenten door gemeenschappen gecreëerd. Sinds 2012, houdt het GlobaLeaks team een lijst bij [^8], maar enkele van de meest opvallende zijn de bijdragen verzameld door WildLeaks, een platform tegen dierenstroperij [^9] en de Italiaanse Investigative Reporting Project Italy die bewijzen verzamelt van openbare functionarissen die hun Couch-surfende gasten verkrachten [^10]. Ik haal dit aan omdat er gewoon zo veel corruptiezaken zijn. Het Spaanse X-Net [^11] is erin geslaagd om de complexiteit van bankroete bankiers en de staat te bewijzen en maakten er een theaterstuk van. PubLeaks, met de participatie van de grootste Nederlandse media, maakte een boek met alle onthullingen die ze in de laatste vier jaar hebben ontvangen, en MexicoLeaks [^12}, was blijkbaar zo beangstigend dat journalisten al ontslagen werden, nog voordat de lekken begonnen te stromen. En nu is het aan jou. Wat is de doos van Pandora die jij wil openen?

## Referenties

[^1]: The most inspiring whistleblower of the last years perhaps? https://en.wikipedia.org/wiki/Chelsea_Manning

[^2]: https://en.wikipedia.org/wiki/William_Binney_(U.S._intelligence_official)

[^3]: https://www.theguardian.com/news/2015/nov/27/hsbc-whistleblower-jailed-five-years-herve-falciani

[^4]: In 2012, Paolo Gabriele and Claudio Sciarpelletti, working for the Pope, fed journalists with internal and reserved documents about the Vatican management.  This lead to Pope Benedict XVI to step down (an event that was not happening since 600 years).

[^5]: GlobaLeaks https://globaleaks.org and SecureDrop https://securedrop.org

[^6]: https://www.washingtonpost.com/blogs/erik-wemple/wp/2017/01/10/buzzfeeds-ridiculous-rationale-for-publishing-the-trump-russia-dossier

[^7]: https://en.wikipedia.org/wiki/Kompromat

[^8]: https://www.globaleaks.org/implementations

[^9]: https://wildleaks.org/leaks-and-reports/

[^10]: https://www.theguardian.com/world/2015/may/29/couchsurfing-rapist-dino-maglio-italian-police-officer-rape-padua

[^11]: https://www.thenation.com/article/simona-levi/

[^12]: https://www.occrp.org/en/daily/3776-mexicoleaks-journalists-fired-after-joining-whistleblowing-alliance
